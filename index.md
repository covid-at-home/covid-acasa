Acest site a fost creat ca urmare a pandemiei COVID-19, dar o mare parte din sfaturi pot fi aplicabile și în alte situații. O mare parte din ceea ce este discutat aici poate fi de bun simț pentru unii, dar am considerat că ar fi o idee bună să avem câteva liste și sfaturi pentru diferitele stadii ale bolii, acumulate într-un singur loc. În timp ce ne-am consultat cu asistenți medicali și medici cu privire la o mare parte din aceste sfaturi, cea mai mare parte a acestui text a fost scrisă de către persoane care nu au o instruire medicală, încercând să pună cap la cap ceea ce are sens în această nouă situație.

Să clarificăm: **Ascultă AUTORITĂȚILE LOCALE DE SĂNĂTATE, PE DOCTORI ȘI ASISTENȚI** atunci când ai de ales între asta și ceva ce ai găsit pe internet.

În timp ce am început să scriem pentru acest site din Berlin, Germania, în a doua săptămână a lunii martie 2020, multe informații despre virus erau încă neclare, dar numărul de infectați și morți a crescut constant, cel mai recent în Italia. Deși nu este acum - și nu este niciodată - un moment bun pentru a intra în panică, credem că acum este timpul să gândim și să ne pregătim.

![](/images/virus.png)

Acest ghid se bazează pe presupunerea că, în următoarele luni, mai multe persoane decât de obicei, fie se îmbolnăvesc, fie vor avea oameni bolnavi în viața lor. Vom presupune că medicii și spitalele vor fi foarte ocupate, dacă nu chiar supraîncărcate. Trebuie să ne confruntăm cu posibilitatea ca unele dintre persoanele care, în mod normal, ar avea nevoie de îngrijire medicală, vor fi îngrijite acasă. Sperăm că o parte din informațiile de aici îți vor oferi încredere în a face față acestei boli. Astfel îi vei ajuta pe medicii și asistenții care presupunem că vor fi destul de ocupați în săptămânile și lunile următoare. În același timp, sperăm să-ți oferim informații care te vor ajuta să realizezi când este timpul să primești ajutor medical profesionist. Ajutând un număr cât mai mare  de oameni să obțină acest echilibru poate face toată diferența în perioada următoare.

[![](/images/treat-at-home.png)](https://www.statnews.com/2020/03/21/coronavirus-plea-from-italy-treat-patients-at-home/)

Acest ghid conține sfaturi generale care ar trebui să fie aplicabile oriunde în lume. Este posibil să adăugăm informații specifice anumitor țări sau regiuni, dar ar trebui să-ți menții ochii deschiși pentru informații mai specifice din alte surse credibile, apropiate de locul în care te afli.

Unii dintre autorii acestui site nu sunt cunoscuți ca mari fani ai guvernului și ai autorității, dar în acest moment încrederea în autoritățile de sănătate publică este vitală. În cazul în care există discrepanțe, ai încredere în surse de renume, precum:
* [Organizația Mondială a Sănătății](https://www.who.int/emergencies/diseases/novel-coronavirus-2019) (International)
* [Centre pentru controlul bolilor](https://www.cdc.gov/coronavirus/2019-ncov/index.html) (SUA)
* [Institutul Robert Koch](https://www.rki.de/DE/Content/InfAZ/N/Neuartiges_Coronavirus/nCoV.html) (Germania)
* [Centrul European pentru Prevenirea și Controlul Bolilor](https://www.ecdc.europa.eu/ro) (UE)

### Cunoaște faptele:

  * COVID-19 este real.
  * Este o boală cauzată de virusul SARS-COV-2, provenit din natură, de la animale. Virusul a suferit o mutație și a început să infecteze gazde umane.
  * Boala se pare că este aproximativ de două ori mai infecțioasă și cauzează mult mai multe pneumonii, alte boli grave și decese decât virusul gripal sezonier (gripa). Este, de asemenea, mai gravă decât gripa, deoarece populația mondială până în prezent nu este imună la acest virus. Noile boli sunt mai periculoase, deoarece ratele infecției lor pot crește incredibil de rapid (având chiar o creștere exponențială). O astfel de transmitere rapidă a unei noi boli poate copleși rapid chiar și sistemele remarcabile de îngrijire a sănătății, ceea ce face imposibil accesul tuturor persoanelor care au nevoie de îngrijire, la servicii medicale - astfel virusul contribuie la o boală mai severă și chiar la moarte.
  * Izolarea lui COVID-19 este cea mai bună șansă pe care o avem pentru a salva un număr mare de vieți. Izolarea necesită o cooperare pe scară largă și implementarea de măsuri precum testarea accesibilă și distanțarea socială (a se vedea nivelul 1 de mai jos).
  * Din aceste motive, este momentul să ne schimbăm modul de viață (deocamdată) pentru a face față amenințării reale pe care această pandemie o reprezintă pentru lumea noastră.

Nu uita că nu există nicio diferență între potențialul infectării între prieteni și străini. Nu există nicio rasă, grup etnic sau naționalitate care să aibă un risc mai mare de a contacta sau de a transmite virusul decât altul. Încearcă să-i ajuți pe alții atunci când poți, fără a fi în contact inutil cu grupuri mari de oameni. Există compromisuri evidente pe care fiecare trebuie să le cântărească. Unii oameni vor trebui să aibă mai mult contact cu alți oameni. Încetinirea răspândirii nu este niciodată absolută, dar pentru societatea noastră, eforturile noastre încă funcționează atunci când fiecare face ceea ce poate, în limitele impuse.


* În acest moment site-ul folosește unități metrice, deși uneori sunt oferite atât unități metrice cât și imperiale. Sperăm să oferim atât versiuni metrice, cât și imperiale - pentru fiecare caz în parte - în următoarele zile. *

> ** POTI AJUTA PENTRU A FACE ACEST SITE MAI BUN. ** * Dacă vezi ceva care poate fi îmbunătățit, te rugăm [dă clic aici](https://github.com/covid-at-home/covid-at-home.github.io/issues/new) pentru a semnala o problemă. După cum poți vedea, backend-ul acestui site este pe Github, așa că, dacă cunoaști acest mediu, probabil te poți gândi la alte modalități de a ajuta. Pentru ca această inițiativă să aibă succes, e nevoie de un efort colectiv.*

&nbsp; 

{% include_relative level1.md %}

&nbsp; 

{% include_relative level2.md %}

&nbsp; 
 
{% include_relative level3.md %}
            
&nbsp; 
 
{% include_relative level4.md %}
        
&nbsp; 
 
{% include_relative level5.md %}
