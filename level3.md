## Nivelul 3 - Țintuit la pat

În ciuda tuturor măsurilor luate la nivelul 2 lucrurile se înrăutățesc. Nu înseamnă că ai făcut ceva greșit, deci continuă. Diferența e că pacientul devine tot mai slab. El sau ea este adesea prea slabit pentru a se ridica din pat și poate avea nevoie de încurajare suplimentară pentru a mânca și a bea.

### Dacă pacientul ești tu

În situatia de fața începi să spui celorlalți din jurul tău că ești într-adevăr bolnav și trebuie sa stai în pat. Vorbește cu cineva în care ai încredere despre cum să aibă grijă de tine. Cere-i acestei persoane sau acestor persoane să citească acest document. Dacă ai persoane în mediul tau care au avut deja COVID-19 (un lucru care va fi din ce în ce mai frecvent pe măsură ce timpul trece), acești oameni sunt în mod natural cei mai buni îngrijitori, deoarece, foarte probabil, vor avea imunitate împotriva COVID-19. În caz contrar, încearcă să judeci ce este cel mai înțelept în circumstanțele tale. În orice caz, nu aștepta să iei măsuri până în ultimul moment, pentru că, dacă boala progresează, respirația grea îți va afecta, inevitabil, capacitatea de a vorbi și de a gândi clar.

![](/images/sick-in-bed.png)

### In orice caz

* Stai în pat. În acest moment odihna este foarte importantă. Pacientul trebuie să doarmă cât mai mult. Cel puțin la început, pacienții vor putea totuși să se ridice din pat pentru o perioadă limitată de timp. Toaletă, un duș de clătire rapidă, cântărirea o dată pe zi (notează în [jurnal] (/images/covid-diary.pdf)). Pune cearșafuri noi pe pat cât mai des și spală cearceafurile vechi la 60 de grade Celsius sau la o temperatură mai înaltă.
* Ventilează camera cât mai des posibil.
* Bea mai multă apă! (mai mult de 2 litri și mai puțin de 5 litri pe zi).
* Încearcă să mânanci alimente bogate în vitamine, dar și suplimentele de vitamine sunt în regulă.
* Inspiră mai des.

În acest moment, citește mai departe care sunt simptomele care indică nivelul 4. Unul din scopul îngrijirii la nivelul 3 este să monitorizeze îndeaproape pacientul, astfel încât să surprindă din timp orice indicii că pacientul se îndreaptă spre nivelul 4. De exemplu : Dacă pacientul nu este în măsură să bea cel puțin 2 litri de lichide pe zi, trebuie insistat. Deshidratarea este o afecțiune medicală și, fără minimul zilnic de lichide, ești rapid la nivelul 4.

În majoritatea cazurilor, însă, pacientul se va îmbunătăți după câteva zile sau cel mult o săptămână. Stai cu ea/el. Odată ce pacientul se îmbunătățește puțin, el/ea se va putea îngriji din nou. Asigură-te că jurnalul de boală și carantina sunt păstrate până când pacientul a fost complet refăcut pentru o perioadă. Dacă ai avut grijă de pacient, acum începe perioada de auto-carantină de două săptămâni.

### Munca de îngrijire

O mare parte din munca pe care o desfășori în acest stadiu este munca de îngrijire, care se poate suprapune cu asistența medicală, dar nu necesită pregătire specializată. Amintește-ți că persoanele care au nevoie de ajutor pentru îngrijire din cauza bolii pot fi jenate să o solicite sau să o accepte. Fii îndatoritor. Toată lumea are nevoie uneori de ajutor. Gândește-te cum să faci pacientul confortabil din punct de vedere fizic, mental și emoțional; fă lucrul acesta întrebându-te de ce ai avea nevoie în poziția lor, urmărind semnele care sugerează disconfort (de exemplu, tremur, transpirație) sau întrebând cum poți ajuta.

Câteva măsuri folositoare includ:

* Să ajungi la nivelul ochilor pacientului și la o distanță suficient de mare pentru confort, dar suficient de mică încât să nu fie nevoit să vorbească prea tare.
* Simpla încurajare de a bea și a mânca. (De exemplu, "Bea, draga mea/dragul me.")
* Dacă pacientul nu bea și nu mănâncă adecvat, oferă alternative. (De exemplu, în cazul în care alimentele solide nu sunt potrivite, oferă ciorbă, bulion sau soluție de electroliți. Dacă băuturile calde nu se potrivesc, oferă ceva rece sau invers.)
* Verifică dacă pacientului îi este suficient de cald la extremități (de exemplu, picioare reci?), și în timpul noapții.
* Asigură-te că pacientul se va recuperare complet.
* Dacă respirația este îngreunată, încearcă tehnici de respirație (de exemplu, buzele in formă de o, sau tehnici de respirație diafragmatică) și schimbări de poziție (de exemplu, aplecând pieptul puțin înainte sau așezând brațele și capul în jos pe o masă în timp ce stă cu picioarele plate pe podea; dormind pe o parte cu o pernă între genunchi sau pe spate cu capul ridicat cu o pernă sau două).
* Păstrarea jurnalului bolii (vezi mai jos).


### Jurnal de boală

Așa cum am menționat în secțiunea anterioară, poate dorești să utilizezi acest [formular printabil](/images/covid-diary.pdf) sau să îți faci propriul jurnal. Urmatoarele măsuri trebuie luate (de tine sau de pacient).

În acest stadiu, observă și ai grijă în special la simptomele care ar putea sugera agravarea condiției. Citește următoarea secțiune pentru mai multe detalii. De exmplu, aceste simptome includ amețelile sau ritmul cardiac rapid (bea mai mult și mănâncă ceva dacă poți), respirația rapidă (ține capul ridicat în timp ce stai culcat sau coboară-l pe masă în timp ce stai în picioare pentru a respira mai ușor) și o nuanță albastră la vârfurile degetelor sau buze (cianoză - obțineți aer curat, încălzește-te și verifică oxigenarea sângelui, dacă este posibil). De asemenea, ia în considerare utilizarea tehnicilor de relaxare pentru a încetini o respirație rapidă sau o frecvență cardiacă care poate fi parțial datorată anxietății: Ascultă muzică liniștitoare, ia legătura cu un prieten pe cale digitală sau vezi dacă puți încetini respirația și reduce ritmul cardiac numărând pentru expirarea forțată, în timp ce inhalarea e blândă. (Unii oameni folosesc 4-7-8, iar alții preferă 5-2-5 pentru a încerca să încetinească modelele lor de inhalează-ține-exhalează.)

Dacă crezi că starea pacientului s-ar putea agrava, jurnalul de boală se poate extinde pentru a include următoarele:
- citiri de temperatură mai frecvente
- ritm de respirație (respirații pe minut)
- ritm cardiac
- debutul unei noi confuzii

Dacă starea pacientului se înrăutățește, treci la secțiunea următoare.

### O zi obișnuită

În această etapă, o zi obișnuită ar putea arăta astfel:

Tu (sau pacientul) te ridici, te cântărești și notezi greutatea în jurnalul bolii. E indicat să-ți iei temperatura înainte de a mânca sau a bea - mai ales dacă o măsori pe cale orală - și notează-o în jurnalul bolii.

Apoi, începe să bei lichide. Nu prea multă cofeină sau zahăr. Nu sunt restricții la apă și ceai. Amintește-ți că trebuie să bei cel puțin 2 litri și până la 5 litri pe zi.

Aerisește casa cât mai mult posibil, în timp ce apa pentru ceai sau cafeaua de dimineață fierbe. Dacă ai energie (și suficiente seturi), consideră să schimbi hainele de pat dacă au fost transpirate. Mai departe, fă un duș rapid dacă ești capabili. Curățenia proprie și din jur te pot ajuta să te simți mai bine mental și emoțional, precum și fizic.

Mănâncă o mâncare mică și hrănitoare (felii de fructe proaspete, un pumn de nuci sărate) - ceva care vă place. Acum este un moment bun și pentru a lua paracetamol (cunoscut și sub numele de acetaminofen) pentru febră / dureri, dacă ai nevoie, și notează doza și timpul în jurnalul de boală.

Dacă efortul a fost deja suficient, odihnește-te. Dormi de fiecare dată când poți - somnul este crucial pentru vindecare. Dacă nu ești somnoros, dar trebuie să te odihnești, atunci încearcă să te relaxezi stând în poziție verticală, pentru a oferi plămânilor posibilitatea să dreneze. Dacă ești încă în poziție verticală, acum este un moment potrivit să faci inhalații pentru a-ți ajuta sinusurile / căile respiratorii să se deschidă și mucusul să se scurgă.

Continuă să bei lichide toată ziua. Unii oameni consideră că este util să golească și să reumple o sticlă cu un litru de apă sau un ceainic de aproximativ un litru, astfel încât să urmărească cât de mult au băut. În felul acesta, este mai ușor să păstrezi apa lângă canapea sau pat în timp ce te odihnești.

Pe tot parcursul zilei, monitorizează starea de oboseală (dormi cât mai mult posibil), foamea (mănâncă mese mici, hrănitoare), setea (bea ori de câte ori simțiți nevoia) și temperatura (ai grijă să te menți suficient de cald). Dacă te simți bine la aer curat și doar in cazul acesta, ieși afară (de exemplu, mergi la o scurtă plimbare, atât timp cât este încă permis acolo unde te afli, sau ridică-te și dansează pe o melodie preferată).

În final, trebuie să fii atent dacă simptomele sunt pe cale să se agraveze și dacă este posibil să ai nevoie de mai multe îngrijiri. Așadar, după ce ți-ai făcut îngrijirea de bază, atunci te poți conecta cu alte persoane din jurul tău care știu că ești într-adevăr bolnav. Spune-le cum te simți - și dacă ai nevoie de ajutor, cere-l. Mai ales, anunță pe cineva dacă începi să te confrunți cu simptome mai severe (consultă secțiunea următoare).
