## Nivelul 4 - Specialiștii preiau cazul

Pe măsură ce simptomele se agravează și starea pacientului se deteriorează, măsurătorile trebuie să se facă din ce în ce mai des. În acest moment, jurnalul trebuie să conțină temperatura, respirația și ritmul cardiac la fiecare câteva ore. Fii atent în special la dificultăți de respirație, respirația rapidă și nivelul scăzut de oxigen din sânge, deoarece acestea pot fi semne ale dezvoltării sindromului de detresă respiratorie acuta (SDRA), care necesită îngrijiri medicale imediate.

Oricare dintre următoarele instanțe trebuie interpretate ca o urgență medicală:

### Pierderea cunoștinței

Există diferite niveluri. Când pacientul își pierde cunoștința, notează dacă pacientul răspunde atunci când îi strigi numele (voce), când îi atingi puternic umărul (durere) sau dacă acesta nu răspunde deloc (nu răspunde).

Dacă pierderea cunoștinței este scurtă (dacă pacientul se recuperează rapid și este din nou complet lucid!), încurajează-l să mănânce și să bea puțin și să aerisească încăperea. Dacă pierderea cunoștinței este gravă, cere ajutor.

### Probleme cognitive / confuzie

Probabil cunoști pacientul, așa că ar trebui să poți evalua, fără niciun fel de teste complicate, dacă și când nu mai este el însuși. Când începe să fie foarte confuz, atunci e o problemă. Cere ajutor medical.

### Viteza de respirație prea mare sau prea mică / dificultăţi de respiraţie 

Numără respirațiile pe minut ținând mâna suficient de aproape pentru a simți respirația pacientului, urmărind pieptul său și / sau urmărind abdomenul său, în timp ce te uiți la un ceas sau la un cronometru digital / telefon. Rata de respirație (RR) trebuie să fie cuprinsă între 12 și 20 de respirații pe minut.

Îngrijirea imediată la domiciliu pentru probleme respiratorii poate include ventilația camerei pacientului, încearcă diferite tehnici de respirație și există unele poziții de dormit care pot ușura respirația (vezi Nivelul 3, Îngrijirea).

![](/images/dyspnoe.png)

Dacă tu sau pacientul întâmpinați dificultăți de respirație / respirație obosită, solicitați sfaturi medicale.

### Saturație scăzută de oxigen

Dacă ai un oximetru (a se vedea [pagina cumpărăturilor](/shopping)), orice saturație de oxigen mai mică de 95% poate indica o problemă respiratorie. Dacă în orice moment, ** buzele sau vârfurile degetelor devin albastre ** (sau chiar ușor albastre; numită cianoză), cheamă o ambulanță! Dacă nivelul e sub 95%, aerisește camera pacientului și încălzește-l, și ajută-l să se întindă pe burtă (cu pieptul pe podea, spatele în sus) dacă el sau ea poate

![](/images/cyanosis.png)

(De asemenea, sună un medic dacă degetele de la mână sau de la picioare sau buzele devin mai puțin albastre decât în imagine ...)

Dacă pielea pacientului prezintă o aparență dantelată de culoare violetă (denumită și liveo reticularis) ca mai jos (și nu este normal pentru pacient), și acesta este un motiv pentru a solicita ajutor.

![](/images/livedo-reticularis.png)

### Tensiunea arterială foarte scăzută

Presiunea arterială mai mică decât partea inferioară a intervalului normal (90 mmHg sistolică, 60 mmHg diastolică) este un motiv de îngrijorare. Amintește-ți că tensiunea arterială vine în două numere, presiunea sistolică și diastolică. Dacă ai un dispozitiv automat nesofisticat, ar trebui să indice ambele numere. Dacă ai un astfel de dispozitiv, notează presiunea sistolică pe [jurnalul de boli] (/images/covid-diary.pdf).

Dacă nu ai un dispozitiv pentru măsurarea tensiunii arteriale sau ai probleme cu cititul valorilor, atunci încearcă să testezi în schimb timpul de reîncărcare capilară al pacientului. Verifică așezând degetele întinse pe o suprafață solidă. Folosește-ți degetul pentru a apăsa în jos pe una din unghiile lui/ei. Unghia ar trebui să își piardă culoarea. Verifică cât timp durează până când unghia revine din nou la culoarea normală. Ar trebui să dureze 1-2 secunde. Dacă durează mai mult asta poate indica tensiunea arterială scăzută. 

Deshidratarea este o cauză frecventă a tensiunii arteriale scăzute, astfel încât îngrijirea imediată la domiciliu poate include încurajarea pacientului să mănânce și să bea, în special alimente sau băuturi care conțin electroliți esențiali precum potasiu și sodiu. Starea de amețeală este un simptom obișnuit al tensiunii arteriale scăzute, astfel încât pacientul amețit va trebui să fie atent în timp ce își schimbă pozițiile (la așezare / ridicare); poate apărea starea de leșin. Dar, într-adevăr, încă o dată, dacă lucrurile nu arată cumva bine - dacă tensiunea arterială este foarte scăzută sau dacă pacientul are, în mod normal, hipertensiune arterială și pare mult mai scăzută decât nivelul normal - cere imediat ajutor.

### Frecvența cardiacă prea mare sau prea mică

Frecvența cardiacă este mai ușor de măsurat decât tensiunea arterială și, de obicei, ritmul cardiac ridicat (peste 100-110 bătăi pe minut pentru un adult) apare în paralel cu tensiunea arterială scăzută. Adulții mai mici și copiii au deseori frecvențe cardiace normale. Frecvența cardiacă ridicată poate să nu fie motiv de alarmă, deoarece poate indica anxietate sau deshidratare. Ar fi indicat să bei sau să mănânci ceva sau să apelezi la tehnicile de relaxare. Dar, încă o dată, în cazul valorilor în afara celor normale solicită imediat ajutor medical. Acest lucru este valabil mai ales dacă observi o respirație rapidă împreună cu tensiune arterială scăzută sau ritm cardiac ridicat și / sau confuzie.

### Febra foarte mare care (re)vine brusc

Dacă verifici în mod regulat temperatura, e bine să fii conștient că situația se poate inversa brusc, chiar și atunci când pacientul părea să-și îmbunătățească starea mai devreme. Măsurătorile periodice sunt importante. Febra care este foarte mare (39,4 ° Celsius sau aproximativ 103 ° Farenheit sau mai mare) este un indiciu pentru a solicita sfatul medical. La fel și o febră care dispare și apoi revine brusc.

### Tuse cu sânge!

Această situație e clară. Dacă observi că pacientul tușește sânge sau mucus cu sânge, solicită sfaturi medicale.

### Sună pentru ajutor

Când apar oricare dintre simptomele de mai sus, lucrurile sunt grave! Dacă este posibil, acesta este punctul în care nu ar trebui să mai iei nicio decizie pe baza unui ghid de pe internet. Nu aștepta ca lucrurile să se înrăutățească. Apelează la un medic sau sună numărul de urgență și pune pacientul într-o lanță cât mai repede. Stai calm și raportează situația așa cum este. Treaba ta este terminată: ai păstrat un pacient în afara sistemului medical în timp ce el sau ea erau doar bolnavi. Acum este timpul ca specialiștii să se ocupe de caz. Datele pe care le-ai adunat ar trebui să convingă operatorul, paramedicii / tehnicieninii medicali de urgență și medicii că nu ești panicat fără motiv și vor ajuta probabil pacientul să primească ajutorul de care are nevoie fără amânare.
