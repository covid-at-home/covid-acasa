## Nivelul 1 - Sănătatea

### Nu te infecta - și nu-i infecta pe alții

* Te poți simți sănătos. Dar virusul se răspândește deja înainte ca tu să ai vreun simptom. Unii oameni pot să răspândească virusul fără să aibă vreodată simptome. Urmează instrucțiunile autoritaților din țara în care te afli. Asta include și regulile deja familiare de distanțare socială: 

### Stai acasă

* Lucrează și învață de acasă dacă este posibil.
* Utilizează alternative la întâlniri față în față (de exemplu, apeluri video sau vocale) atunci când este posibil.
* Evită aglomerația și călătoriile inutile. Dacă trebuie să mergi la cumpărături, fă-o atunci când magazinele sunt mai puțin aglomerate. Dacă trebuie să te afli într-o mulțime, încearcă să păstrezi distanța [de siguranță](https://www.who.int/emergencies/diseases/novel-coronavirus-2019/advice-for-public) de cel puțin 1.5m de ceilalți. Îndepărtează-te de oricine pare să fie bolnav (care tușește sau pare febril).

#### Folosește igiena corespunzătoare
* Schimbă-ți salutul. În loc de o strângere de mână, îmbrățișare, sau pupat pe obraz, încearcă să faci cu mâna sau să te înclini de la distanță. 
* Ochii, nasul și gura sunt posibilele locuri prin care virusul poate intra în corp. Așa că spală-te pe mâini înainte să-ți atingi fața. Nu-ți atinge fața cât timp ești afară. 
* Ai grijă cu igiena spălării mâinilor. 
* Spală-ți mâinile minuțios timp de 20 de secunde cu apă și săpun de îndată ce ajungi acasă, înainte să prepari ceva de mâncare sau înainte de a mânca, și după ce folosești toaleta. 
* Folosește apă și săpun, nu dezinfectant de mâini, atunci când este posibil: este mai de [încredere](https://www.theguardian.com/commentisfree/2020/mar/12/science-soap-kills-coronavirus-alcohol-based-disinfectants) pentru că poți acoperi fiecare părticică de piele de pe mână cu destulă apă și săpun ca să învingi virusul.
* Uită-te la un video sau două despre [tehnici coreste de spălare a mâinilor](https://www.youtube.com/results?search_query=proper+handwashing+technique) ca să te asiguri că faci asta corect.
* Folosește cremă hidratantă când simți nevoia: [Pastrează o piele sănătoasă](https://www.washingtonpost.com/gdpr-consent/?next_url=https%3a%2f%2fwww.washingtonpost.com%2flifestyle%2fwellness%2fhand-washing-coronavirus-moisturizer-dry%2f2020%2f03%2f06%2fede43874-5fcb-11ea-b014-4fafa866bb81_story.html), face ca dezinfectarea să fie mai eficientă și reduce riscul infecțiilor bacteriene, pentru că pielea uscată și deteriorată este mai vulnerabilă la infecții.
* Curăță regulat clanțele de la uși, întrerupătoarele de lumină, suprafețele meselor, tastaturile, telefoanele mobile și alte lucruri cu care oamenii intră frecvent în contact. Dacă obiectele sau suprafețele sunt murdare, mai întâi spală-le cu apă și săpun, îndepărtând orice urmă vizibilă de murdărie. Apoi folosește dezinfectant (de exemplu, soluția de curățat pe care o folosești de obicei în casă), înălbitor diluat cu apă sau soluție de soluție de peroxid de hidrogen). Dacă suprafețele sunt deja curate, dă doar cu dezinfectant. Dacă nu ești bolnav și nimeni din preajmă nu a fost încă bolnav, poți face curățenie săptămânal. Altfel, curăță în fiecare zi, dacă este posibil, suprafețele frecvent atinse. 
* Folosește cotul în caz că tușești; nu tuși în mână și în niciun caz fără să-ți protejezi gura.

#### Ai grijă cu mâncarea
* În loc să mergi la restaurante, gătește și mănâncă acasă.
* În loc să ți se livreze alimente sau să le livrezi unei alte persoane acasă cu contact direct, plănuiește în așa fel încât să fie lăsate la ușa de la intrare.
* În loc să întâlnești prieteni la o cafea sau un prânz, faceți un video-chat sau coordonați-vă o plimbare până la magazinul alimentar, păstrând distanța sigură.

#### Ai grijă când ieși din casă
* [Poartă o mască](https://www.youtube.com/watch?time_continue=209&v=HhNo_IOPOtU&feature=emb_logo) atunci când ieși afară. Poate că ar fi bine să porți și mânuși de unică folosință, de exemplu, când mergi să-ți cumperi de mâncare sau medicamente, în magazine în care va trebui să atingi suprafețe pe care mulți alți oameni le-au atins înainte. Pentru mai multe informații cu privire la echipamente de protecție vezi [lista](https://covid-at-home.info/shopping). 
* Spală-ți mâinile și schimbă-ți hainele când ajungi acasă. Dacă ai fost în preajma cuiva care părea bolnav spală-ți hainele la o temperatură de 60° C. 
* În loc să accesezi transportul public, mergi pe jos sau ia bicicleta oriunde poți. 
* Dacă totuși trebuie să folosești transportul public, încă o dată: menține distanța de siguranță față de ceilalți si îndepărtează-te de oricine pare bolnav.
* În loc să faci exerciții fizice în casă, ieși la o plimbare, menținând distanța de siguranță. 

{{site.data.tags.breakout.begin}}

Aici vei avea nevoie de informații locale actualizate. Plimbările afară pot fi ilegale în zona în care te afli (pentru o vreme). Ai putea fi rugat sau obligat să faci alte lucruri care nu se găsesc în această listă cum ar fi [să ți se ia timperatura înainte să intri în magazinul alimentar](https://www.sciencemag.org/news/2020/03/not-wearing-masks-protect-against-coronavirus-big-mistake-top-chinese-scientist-says). Urmărește informațiile locale actualizate în cazul în care apar comflicte între acestea și textul de față. 

{{site.data.tags.breakout.end}}

### Rămâi sănătos

![](/assets/images/situps.png)

În plus, poți face și alte lucruri pentru a rămâne cât mai sănătos posibil:

*  **Îmbunătățește calitatea aerului** Evită să inhalezi fum, evită mucegaiul precum și alte surse de poluare a aerului în interior - toate acestea îți pot slăbi plămânii și [spori vulnerabilitatea ta la infecții](https://www.nytimes.com/2020/03/27/climate/climate-pollution-coronavirus-lungs.html). Aerisește-ți camerele frecvent, în special [când gătești](https://www.theguardian.com/environment/2019/feb/17/cooking-sunday-roast-causes-indoor-pollution-worse-than-delhi).
* Mănâncă cantități adecvate de alimente sănătoase, bogate în nutrienți. Include cel puțin niște carbohidrați (de exemplu, pâine, cartofi, paste, orez, etc). Vitaminele D („vitamina solară”) și C pot fi utile în special în prevenirea sau atenuarea efectelor infecțiilor respiratorii.
* Bea suficiente lichide, mai ales apă. Urina ta trebuie sa aibă o culoare foarte deschisă, niciodată galben închis. 
* Fă exerciții fizice regulate. Dacă este recomandat sau este necesar să rămâi în interior, găsește modalități de a face mișcare acasă: dansează pe cântecele preferate cu prietenii prin videochat, participă la yoga online sau la alte clase de exerciții fizice sau încearcă exerciții simple folosind greutatea propriului corp, precum flotări, genuflexiuni, fandări, abdomene combinate cu exerciții aerobice simple, cum ar fi jumping jacks, hula hooping (daca dispuneți de un cerc hula hoop) și săritul pe loc.
* Dacă fumezi, nu mai fuma. **Pentru mai multe detalii în privința asta, citește acest [articol](https://coronawiki.org/page/covid-19-the-role-of-smoking-cessation-during-respiratory-virus-epidemics) care spune:
>Un articol care raportează consecințele bolii în cazul a 1.099 de cazuri confirmate în laborator de pacienți cu COVID-19 arată că 12.4% (17/137) dintre fumători au murit, au necesitat îngrijire la terapie intensivă sau ventilație mecanică, în comparație cu 4.7% (44/927) dintre nefumători. Procentul de fumători în rândul bărbaților din China este de aproximativ 48% și doar de 3% în cazul femeilor; aceste date sunt asociate cu rezultatele furnizate de raportul WHO-China Joint Mission despre Coronavirus din 2019 care raportează o rată de mortalitate mai mare în cazul bărbaților în compație cu cel al femeilor (4.7% vs 2.8%). 
* Evită consumul excesiv de alcool și de diferite droguri, deoarece alcoolul și drogurile tind să suprime funcția imunitară.
* Dacă dorești să faci mai multe după ce acoperi prima parte de elemente esențiale, atunci ia în considerare [opțiuni de suplimente nutritive](/complementary) pentru a îmbunătăți imunitatea, a preveni și a trata infecțiile respiratorii și / sau virale și altele asemănătoare. Există o serie de opțiuni posibile, dar reține că dovezile de până acum sunt specifice unor contexte diferite, pentru că avem de-a face cu o boală nouă. O mulțime de vânzători de ulei de șarpe vor face mulți bani din panica oamenilor, fără a oferi un ajutor real. Nu le cade în plasă.

#### Bunăstarea psihologică

Uneori, vor fi momente dificile pentru toți și fiecare dintre noi va fi afectat în mod diferit. Izolarea în general poate înrăutăți orice fel de problemă de sănătate mintală. Mai mult decât atât, în situația de față este absolut normal să îți faci griji dacă nu cumva te vei îmbolnăvi și tu. A fi bolnav de COVID-19 poate fi de asemenea un mare stres psihologic pentru unii. Și în plus există și alți factori de stres pe care unii îi vor trăi, cum ar fi apăsarea psihologică provocată de trauma unei astfel de epidemii [asupra majoritații cadrelor medicale](https://www.ncbi.nlm.nih.gov/pmc/articles/PMC2658141/), în special asupra profesioniștilor din departamentele de urgență. Găsiți aici câteva recomandări și sfaturi pentru păstrarea unei stări psihologice bune în contextul pandemiei COVID-19, preluate în mare măsură de la [Ministerul Federal al Apărării din Austria](http://www.bundesheer.at/archiv/a2020/corona/artikel.php?id=5494) (ca să vezi!). Informațiile sunt sumarizate și explicate pe scurt mai jos. Nu putem spune că vor fi potrivite pentru fiecare în parte, dar sperăm că tu te cunoști destul de bine cât să găsești exact ce ți se potrivește:
* **Amintește-ți că alegerile tale îi ajută pe alții**. De fiecare dată când ai mai multă grijă să eviți îmbolnăvirea sau răspândirea virusului, îi ajuți pe ceilalți. Acest lucru e adevărat chiar și dacă te simți bine, din moment ce poți fi asimptomatic și i-ai putea infecta pe alții - pot fi părinții, copiii și prietenii altcuiva. Așa că te poți simți bine cu alegerile pe care le faci ca să îi ajuți și pe alții. Datorită acestor [gânduri încurajatoare și altruismului tău](https://www.thelancet.com/action/showPdf?pii=S0140-6736(20)30460-8), propria ta sănătate mintală are de câștigat.
* **Rămâi informat** Să te informezi constant din surse sigure ajută la sentimentul de securitate. Poate că ți-ai dori să combini aceste doua prime paragrafe și să încerci să găsești o cale de a ajuta să [combați dezimformarea](https://www.thelancet.com/journals/lancet/article/PIIS0140-6736(20)30461-X/fulltext), care are un rol important în a pune la încercare sistemul de sănătate publică în timpul acestei pandemii. De exemplu când vezi sau auzi pe cineva care răspândește zvonuri sau știri false, sugerează-i sursele sigure de informare într-un fel în care să arăți că îți pasă (și nu că vrei neapărat să ai dreptate). Ceea ce știm despre această nouă boală se schimbă atât de rapid, încât fiecare are nevoie, câteodată, de un pic de ajutor ca să fie la curent.
* **Sentimentele sunt bune** Este normal să simți tot felul de emoții - câteodată într-o succesiune rapidă - în situații de criză. Acceptă ceea ce simți fără să te judeci și așteaptă înainte de a lua decizii majore. 
* **Privește înainte** Ce ți-ai dori să faci în această ciudată fereastră de oportunitate? Poate fi ceva atât de simplu precum un jurnal în care să scrii tot ce simți sau să urmărești un show preferat pe Youtube într-o limbă străină pe care ți-ai dori s-o înveți sau să îți reorganizezi bucătăria. Începe cu pași mici și fă ceva. 
* **Comunică** Ține legătura cu oamenii apropiați și dragi ție. Poate ar fi mai bine să împarți conversația în două - pe de o parte dicuția despre criza curentă și grijile tale și, pe de altă parte, ați putea vorbi despre alte lucruri. Este important să acordăm atenție celeilalte persoane pentru a ne da seama când subiectul devine prea apăsător. Este bine să te focusezi pe lucrurile mai pozitive - ce îți place să faci mai mult în ultima vreme. Ce ți-ar plăcea foarte mult să faci într-o zi? Gătitul, arta și meșteșugurile, muzica, cititul, filmele sau scrisul sunt doar câteva exemple de activități solitare care îți pot aduce satisfacție.
* **Nu uita să râzi** Caută-ți actorii de comedie preferați pe Youtube sau descoperă unii noi. Filmează o parodie a unei melodii sau o situație comică pentru prietenii tăi. Gândește-te la ce te făcea să râzi când erai copil și vezi dacă poți face rost de benzi desenate sau o antologie.
* **Fă mișcare** Indiferent de ce alegi să faci, practică orice fel de exerciții fizice care îți fac plăcere. Nu e benefic doar pentru sănătatea ta fizică dar și pentru cea psihică.
* **Stabilește-ți o rutină** Pe unii oameni îi ajută să aibă un program regulat în ceea ce privește mesele, orele de muncă, timpul de joacă și somnul. 
* **Fii propriul tău prieten (antrenor, susținător)** Frica și sentimentele negative sunt mai ușor de observat și reținut decât dragostea și alte sentimente pozitive - creierul nostru a trebuit să evolueze în acest fel pentru a ne ajuta să fim alerți în privința prădătorilor și să supraviețuim în medii diferite decât cele în care ne aflăm acum. Ajută-ți creierul să se adapteze la lumea modernă, mai degrabă reorientându-ți atenția spre lucrurile pozitive care se întâmplă în jurul tău. Proiectează-te în viitor, reușind să faci tot ce poți mai bine și celebrează faptul că ai avut puterea să treci prin toate astea. 
* **Vorbește cu copiii tăi** Întreabă-i ce știu și ce ar vrea să știe, oferă-le o structură și o rutină, rămâi calm și jucați-vă împreună. 

### Pregătește-te

Fii gata să te familiarizezi cu lucrurile pe care va trebui să le faci atunci când boala va bate la ușă. Citește acest ghid. Din punct de vedere statistic, este puțin probabil ca cineva din casa ta să dezvolte complicații care să-i pună viața în pericol și sperăm că va exista îngrijire medicală pentru toată lumea. Nu ar fi rău totuși să fii mai pregătit și pentru scenariul negativ. Amintește-ți, în același timp, că nu există niciun motiv să te panichezi. Respiră adânc și continuă-ți  viața ta obișnuită, cât mai mult posibil.

#### Obține lucrurile de care ai nevoie

Am realizat o [pagină de cumpărături](/shopping) care listează lucruri la îndemână care te pot ajuta să te îngrijești pe tine și pe ceilalți.

#### Găsește ajutor

Dacă locuiești singur, e un moment bun să te gândești pe cine ai putea să rogi să te verifice regulat dacă te vei îmbolnăvi. Dacă cineva la care ții trăiește singur, acum e un moment bun să ții legătura cu el și să vezi ce face. 

### Condiții medicale existente

Dacă tu sau cei dragi aveți afecțiuni medicale existente, acum este timpul să consultați modul în care aceste afecțiuni ar putea fi înrăutățite prin COVID-19 / pneumonie. Printre sursele de încredere pentru informații legate de sănătate în privința unui larg număr de afecțiuni sunt și [Institutele Naționale de Sănătate](https://www.nih.gov/health-information), [NHS](https://www.nhs.uk/), și [Clinica Mayo](https://www.mayoclinic.org/). Tu / ei trebuie să vă asigurați că aveți o mulțime de medicamente necesare. Asigurați-vă că aveți toate informațiile relevante pentru tratament (informații de contact ale medicilor, rezultatele recente de laborator, cât și ce medicamente ia pacientul). Presupune pentru o clipă că medicul tău obișnuit nu este acolo și trebuie să explici totul unui medic nou care are foarte puțin timp. O cronologie recentă a vizitelor, a rezultatelor etc. ar ajuta. Ce să nu uiți? Scrie totul acum!

Ce fel de afecțiuni medicale existente sunt deosebit de susceptibile să te facă pe tine și pe cei dragi vulnerabili la probleme mai grave legate de COVID-19?
- Afecțiuni care implică plămâni / probleme de respirație (de exemplu, astm, BPOC, cancer pulmonar).
- Afecțiuni cardiace, în special boli cardiovasculare cronice (de exemplu, hipertensiune arterială, insuficiență cardiacă congestivă, fibrilație atrială).
- Condiții care implică o funcție imunitară compromisă și/sau care necesită luarea de medicamente imunosupresive (de exemplu, lupus, artrită, transplant de organe, unele forme de cancer).
- Alte afecțiuni hematologice cronice, hepatice, metabolice, neurologice, neuromusculare, renale sau tulburări (de exemplu, anemia celulelor seceră, diabet, distrofie musculară, boli de rinichi).

### Grijă preventivă

{{site.data.tags.breakout.begin}}

Dacă auzi de la știri că spitalele sunt supraîncărcate cu pacienți cu COVID-19 în zona în care te afli, atunci ignoră textul de mai jos și lasă-i pe doctori și asistente să își facă treaba. Cu excepția cazului în care autoritățile de sănătate locale îți spun altceva, evident. 

{{site.data.tags.breakout.end}}

Dacă situația este încă oarecum normală în locul în care te afli, acesta poate fi un moment bun pentru a-ți întreba pe scurt medicul ce crede că ar trebui să faci acum și ce ar trebui să faci dacă te îmbolnăvești. Dacă nu ai fost încă vaccinat pentru gripa sezonieră, pneumonie pneumococică sau meningită meningococică, acum poate fi, de asemenea, un moment bun pentru a-ți întreba medicul dacă ești un posibil candidat pentru aceste vaccinuri. Obținerea acestor vaccinări acum, dacă medicul îți recomandă, ar putea ajuta la prevenirea altor infecții care pot fi cauzate de COVID-19, în cazul în care ești infectat ulterior.

În timpul pandemiilor, este tipic ca imunizările la copii, asistența medicală maternă și asistența medicală pentru afecțiunile cronice de sănătate să fie anulate sau întârziate, deoarece medicii, asistentele medicale, spitalele și restul sistemului de asistență medicală pot fi supraîncărcate. În plus, oamenii evită să meargă la cabinetele medicale sau spitale de frica (uneori rațională) de a fi expuși bolilor. În cazul în care zona ta nu este încă afectată de COVID-19: Există vreo vaccinare obișnuită a copilăriei pe care dorești să o asiguri copilului tău cât timp se mai poate? Există îngrijire prenatală sau îngrijire de rutină pentru o afecțiune cronică de sănătate pe care o poți obține acum în loc de peste o lună? Ai cunoștință despre alte afecțiuni care sunt comune ție sau celor dragi? Există ceva ce poți face pentru a te pregăti de momentul în care nu vei mai avea acces normal la îngrijiri medicale în următoarele luni? -  în cazul în care va fi mai greu să ai acces la medicii și asistenții medicali, deoarece sunt copleșiți. Ai face bine să faci toate astea acum.

### Viață. moarte, demnitate și alegeri

Hai să fim direcți, COVID-19 este o boală potențial mortală, iar acest lucru este și mai aproape de adevăr dacă ești de vârstă mijlocie sau mai în vârstă (pentru că [mortalitatea are strânsă legătură cu vârsta](https://www.thelancet.com/journals/laninf/article/PIIS1473-3099(20)30243-7/fulltext) și/sau cu probleme medicale pre-existente - în special cele care efectează plămânii, inima sau sistemul imunitar. Nu ne place să vorbim despre lucruri deprimante chiar aici, la Nivelul 1, când tu și cei dragi probabil că nici nu sunteți infectați cu acest virus. Dar, dacă e posibil, vreți să fiți echilibrați și să nu vă grăbiți când luați în considerare toate aceste lucruri.

Mai întâi, amintește-ți să nu intri în panică. Mulți oameni care se vor infecta cu acest virus nu vor avea niciun fel de simptom. Majoritatea oamenilor care au simptome, vor avea o versiune ușoară sau moderată a bolii. De asemenea, majoritatea oamenilor care se îmbolnăvesc, n-au nevoie să meargă la spital. Chiar între grupurile de risc, cum ar fi oamenii în vârstă și oamenii cu probleme medicale pre-existente, mulți dintre ei vor supraviețui. Acestea fiind spuse, trista realitate este că unii pacienți cu COVID-19 vor dezvolta probleme respiratorii severe și, unii dintre ei vor muri.

Mulți oameni s-au gândit la cum ar arăta propria moarte în cea mai liniștitoare formă a ei. Știm că mulți oameni (printre care și noi) urăsc să se gândească la moarte, dar iată câteva lucruri care ți-ar putea ghida gândirea:

* Nici nu e cazul să menționăm asta având în vedere că știrile vorbesc numai despre acest lucru: criza COVID-19 forțează deja doctorii din zonele cele mai afectate să facă alegeri teribile pentru a distribui resursele limitate către pacienții cu cele mai mari șanse de recuperare. Pentru pacienții mai în vârstă (iar acest lucru poate însemna vârste diferite în funcție de locație și de moment) și/sau care au probleme medicale pre-existente, crudul adevăr este că în timpul în care epidemia atinge cote maxime în numărul de cazuri, e posibil ca unii să nu se califice pentru tratament.
* Când ne gândim la cele de mai sus, este important să ne dăm seama că și în momentele cele mai bune, oamenii mai în vârstă (în general cei de peste 65 de ani) cu probleme pre-existente, au o rată de supraviețuire mai mică din momentul în care au nevoie de ventilație mecanică.
* Ai putea sau  nu să te exprimi în legătură cu ceea ce îți dorești să se întâmple în cazul în care ai dificultăți de respirație. În multe țări există conceptul de "living will" (cunoscut și ca o directivă în avans), un document prin care pacienții le spun medicilor ce tratamente _nu_ își doresc să primească. Dacă e posibil, vorbește deja cu doctorul tău despre posibile scenarii.
* Moartea într-un spital este cel mai probabil să fie o situație îngrozitor de tristă, în care te afli singur și lucrurile au un curs tehnic care e posibil să presupuna intubare, tot felul de alte dispozitive și tuburi: fiind izolat de cei dragi de acasă, poate chiar și în momentele finale. Multe spitale au oprit deja cu totul dreptul la vizită, ca să oprească răspândirea bolii.
* Pe de altă parte, dacă decizi să rămâi acasă cănd momentul se apropie, poate vrei să planifici tratament paliativ și, posibil, sprijin spiritual/religios sau emoțional în măsura dorită și posibilă. Poate vei vrea să fii pregătit din timp cu medicație paliativă (ca opioidele si sedativele) care nu mai au scopul să prelungească viața dar să ușureze suferința înaintea morții. În unele țări doctorii își pot ajuta pacienții să aibă astfel de medicamente acasă, înainte ca situația să se înrăutațească.
* Poate că îți dorești să discuți cu oameni apropiați dacă îți este foarte greu să te gândești singur la aceste lucruri.
