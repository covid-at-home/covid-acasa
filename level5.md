## Nivelul 5 - Supraîncărcarea sistemului

### Ce se întâmplă dacă sistemul medical este supraîncărcat?

Ceea ce vedem din păcate în anumite situații este că sistemul de sănătate devine suprasolicitat până la a ceda complet dacă prea mulți oameni se îmbolnăvesc în același timp. Există mai multe lucruri care se pot întâmpla: fie că nu poți ajunge la spital, ți se spune că ambulanța va dura ceva timp, sau spitalele nu iau deloc noi pacienți sau prioritizează tratamentul anumitor grupuri de pacienți (cum ar fi cei relativ tineri și sănătoși) față de alte grupuri (cum ar fi persoanele în vârstă și / sau persoanele cu boli existente).

În cazul în care mijloacele oficiale de a obține ajutor medical nu sunt disponibile, apelează la medicul sau asistenta pe care-i știi în comunitatea ta sau pe oricine are pregătire medicală și / sau experiență. Dacă acest lucru nu este posibil, în funcție de urgență, mobilizează-ți cercul social și/sau pe cel al pacientului. Informează-i pe oamenii din jur că ai un pacient care nu se simte bine și că nu reușești să primești ajutor. Ia legătura cu medici sau asistente. De exemplu, poți încerca să utilizezi Facebook, un panou de anunțuri al unui magazin alimentar sau orice alt instrument sau tehnologie de rețea socială care are sens pentru tine. Dacă ai timp liber după aceea, organizează paginile de jurnal, asigurându-te că orice medic care are timp pentru pacient poate vedea imediat înregistrările de temperatură etc. Încearcă să nu pari prea îngrijorat în aproprierea pacientului, pentru că în momentul de față el/ea nu va putea face oricum nimic. 

Dacă reușești să contactezi pe cineva telefonic, încearcă să rămâi liniștit și să ajuți medicul / spitalul să evalueze rapid situația.

În cazurile în care ambulanțele sunt ocupate și simți că ai nevoie de una, va trebui să decizi dacă conduci tu până la camera de urgență sau dacă preferi să aștepți. Decide care e primul spital la care vrei să ajungi înainte de a pleca și fi eventual însoțit de cineva cu acces la internet să te ajute cu navigarea, fie cu tine în mașină, fie la telefon. În orice caz, te rugăm să conduci în siguranț; ultimul lucru pe care ni-l dorim este ca pacientul să sufere un accident de mașină.

&nbsp;

----

&nbsp;

Deocamdată, cu toții sperăm ca specialiștii noștri din domeniul medical să facă față numărului mare de cazuri cu care se vor confrunta. Ajută la încetinirea bolii cât mai mult posibil. Haideți să încercăm să trecem peste toate acestea împreună și să ne revedem sănătoși.
