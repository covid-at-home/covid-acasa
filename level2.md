## Nivelul 2 - Simptome

![](/images/sneezing-emoji.png)

Vezi dacă suferi de oricare dintre următoarele simptome:

* Febră
* Oboseală
* Durere de gât
* Tuse uscată (neproductivă)
* Tuse expectorantă
* Dureri articulare / musculare
* Dificultate în respirație
* Lipsa foamei

Simptomele inițiale pot include, de asemenea, dureri de cap, frisoane, amețeli, congestie nazală, dureri abdominale, diaree, greață și vărsături. Mai târziu în infecție, simptomele pot include pierderea mirosului și a gustului care durează câteva zile.

COVID-19 e deja răspândită în comunitatea în care trăiești? Ai fost într-o zonă afectată sau ai fost în preajma cuiva care se afla într-o zonă afectată? Atunci simptomele tale ar putea fi legate de COVID-19. Dar amintește-ți: sunt multe șanse să fie vorba de altceva.

> Notă: Febra nu este subiectivă. Vei avea nevoie de un termometru (sau două) și să ții evidența într-un jurnal de temperatură cel puțin zilnic. Dacă alegi să iei temperatura intern (adică în partea de jos / rect), aceasta va fi mai precisă. Asigură-te că ai suficiente șervețele și alcool pentru a curăța termometrul după fiecare utilizare. Dacă iei temperatura oral, nu mânca și nu bea nimic cu 20 de minute înainte. În orice caz, notează metoda din jurnalul tău, astfel încât personalul medical să știe care este. (În jur de 0,7 grade Celsius sunt adesea adăugate la temperatura orală.) Iată câteva instrucțiuni bune pentru [cum se ia o temperatură orală](https://www.drugs.com/cg/how-to-take-an-oral-temperature.html).

### Diagnosticul

Vor fi diferite politici în legătură cu testarea COVID-19, în funcție de locul în care te afli și de etapa în care se află pandemia în zona ta. Verifică online, sună la numerele oficiale destinate informării, urmărește ghidul oficial și ia în calcul posibilitatea de a conduce până la o zonă de verificare special amenajată (dacă zona ta beneficiază de așa ceva și dacă pacientul se califică pentru testare). **Nu trebuie să te prezinți la cabinetul medicului sau la spital neanunțat, dacă întâmpini doar primele simptome.**

> Amintește-ți: la spital mergi când este absolut necesar: Tu și / sau pacientul riscați să contactați infecții suplimentare - bacteriene sau fungice - care sunt mult mai susceptibile să fie rezistente la tratamentele standard din cauza naturii mediului spitalicesc. De asemenea: multe spitale vor fi supraîncărcate.

### Nu te panica - "Fântâna Grijilor"

Pentru majoritatea oamenilor, nu va fi mai rău de atât: vor fi un pic bolnavi, dar mai apoi își vor reveni. Gata. În același timp, unii nu vor fi atât de norocoși. Chiar dacă doar un procent relativ mic dintre cei afectați va avea nevoie de îngrijiri medicale, acest lucru va pune un efort major pe umerii medicilor, asistenților medicali și a resurselor medicale disponibile. Cu toții putem ajuta. „Fântâna grijilor” sunt acei oameni care vizitează medicul atunci când nu sunt cu adevărat (sau poate prea puțin) bolnavi, pentru că au nevoie de liniște. Săptămânile și lunile următoare nu sunt un moment bun pentru asta. Acest site își propune să îți ofere mai multă încredere și pregătire în îngrijirea ta, a prietenilor și a celor dragi până când aveți cu adevărat nevoie de ajutor profesional.

### Auto-carantină

Până la testare și în funcție de locul în care te afli și de unde ai fost, poate fi prudent să presupui că pacientul (Tu? Un membru al familiei?) are COVID-19. Asta înseamnă auto-carantină acasă. Fără vizitatori, un semn pe ușă și pacientul nu trebuie să iasă decât dacă nu există șanse să se întâlnească cu cineva. Zonele diferite au standarde diferite pentru ceea ce înseamnă auto-carantină atunci când există alte persoane în casă. Dacă este posibil, vei dori să fii de partea siguranței și să încerci să te aprovizionezi pentru două săptămâni sau să îți fie livrat totul. Lucrurile se pot schimba, deoarece în unele zone virusul va deveni atât de comun (endemic) încât mulți îl vor fi avut deja. Nu se știe din ce moment autoritățile vor înceta testarea fiecărei potențiale infecții,  acest lucru va fi diferit de la o regiune la alta.

### Familia, colegii de apartament etc.

Membrii caselor cu oameni suspectați că ar fi infectați trebuie să se considere și ei potențial infectați și să intre în auto-carantina, păstrând totodată distanța maximă posibilă față de pacient, atâta timp cât pacientul poate avea singur grijă de el. Aceasta înseamnă să fiți în camere diferite, să dormiți în paturi diferite, să mâncați separat, să folosiți farfurii, tacâmuri și prosoape separate și, atunci când este posibil, să folosiți băi diferite.

Curăță regulat toate suprafețele atinse frecvent cu înălbitor casnic diluat cu apă: 10 ml / 2 linguri de înălbitor cu o jumătate de litru / 2 căni de apă (spală cu atenție instrumentele de măsurare înainte de refolosire). Poți pune această soluție într-un pulverizator de plante sau într-un recipient spray curat. Ar trebui să lași spray-ul pulverizat timp de un minut pentru a acționa pe suprafețe înainte de a-l șterge.

Acum este momentul să ne gândim la echipamentele de protecție personală (PPE). Dacă poți obține o mască ȘI DACĂ NU EXISTĂ UN DEFICIT DE MĂȘTI PENTRU PERSONALUL MEDICAL ÎN ZONA ÎN CARE TE AFLI, poartă una. Mănuși de unică folosință, halate de protecție cu mânecă lungă și protecție pentru ochi pot fi de asemenea adecvate. [Pagina de cumpărături](/shopping) acest site conține câteva idei pentru articole de protecție personală, precum și informații importante despre momentul și felul în care să le folosești.

În cele mai multe locuri, probabil că va veni un moment în care numărul de cazuri atinge cote maxime, mulți oameni au avut deja COVID-19, iar autoritățile nu vor mai ține cont de cine l-a avut și cine nu. Baza apoi rămâne aceeași: încearcă să protejezi cât mai mult posibil persoanele în vârstă și persoanele cu boli existente și încearcă să minimizezi răspândirea ori de câte ori poți și cât poți de bine. Amintește-ți: cu cât putem încetini sau reduce mai mult răspândirea bolii, cu atât este mai bine pentru toată lumea. Pentru că, ajutând la încetinirea sau oprirea răspândirii infectării, poți ajuta un sistem de asistență medicală copleșit. Acest lucru, la rândul său, va ajuta ca oamenii care au într-adevăr nevoie de îngrigrijire medicală, să poată accesa sistemul medical. Acest lucru ajută medicii și asistentele să salveze mai multe vieți.

### Jurnal

Începe să ții un jurnal de la apariția primelor simptome ale bolii. 

De câteva ori pe zi, de preferință la aceleași ore, ca să devină o rutină normală (de exemplu, în fiecare dimineață înainte de a-ți face cafeaua sau ceaiul), măsoară-ți temperatura, chiar dacă nu simți că ai febră (încă). Cântărește-te o dată pe zi, dacă este posibil. De asemenea, notează frecvențele respiratorii și cardiace în respirații și bătăile pe minut ale inimii. Te vei obișnui să faci aceste lucruri dacă începi devreme. Vei avea o idee (mai mult sau mai puțin) în legătură cu valorile tale sănătoase. Nu este tocmai necesar, dar poți suplimentar să-ți măsori tensiunea arterială și oxigenarea sângelui (dispozitivele de măsurare sunt ieftine, vezi [pagina cumpărături](/shopping).

Apoi scrie orice simptome pe care le are pacientul. Dacă el sau ea are durere, unde, când și cât de rău se simte durerea pe o scară de la 0 (fără durere) la 10 (cea mai gravă durere imaginabilă)? Cât de rea este tusea? Ce culoare are, dacă se produce mucus? Asigură-te că observi ce medicamente ia pacientul, dacă ia.

Paracetamolul (cunoscut și sub denumirea de acetaminofen) este o alegere bună pentru suprimarea febrei și a durerii. Păstrarea unui jurnal de boală te va ajuta, de asemenea, să urmărești cât de mult ai luat, când, pentru a te asigura că tratezi în mod adecvat febra fără a lua mai mult decât cantitatea recomandată într-o perioadă de 24 de ore.

[![](/images/diary-small-slanted.png)](/diary)

#### Jurnal printabil

Am făcut un **[jurnal de boli printabil](/diary)** pe care îl poți folosi pentru a nota toate informațiile pe care le colectezi atunci când măsori temperatura, ritmul de respirație, etc. Te rugăm să consulți formularul și pagina noastră web prin intermediul linkului de mai sus.

### Recapătă-ți sănătatea

Tratează durerea și febra cu medicamentele ce nu necesită prescripție, luând dozele sigure recomandate. Folosește paracetamol (cunoscut și sub numele de acetaminofen) dacă poți. Există întrebări legate de siguranța ibuprofenului / a medicamentelor antiinflamatoare nesteroidiene, precum și a corticosteroizilor / medicamentelor antiinflamatorii steroidiene, în caz de coronavirus. Dacă este posibil, evită utilizarea lor dacă aveți simptome. O modalitate suplimentară sigură de a trata febra este să faci o baie sau un duș. Temperatura apei ar trebui să fie normală, nu rece, deoarece tremuratul îți poate ridica temperatura corpului - iar ideea este să o cobori. Când ieși din baie sau duș, apa care a rămas pe piele poate ajuta la scăderea temperaturii atunci când e lăsată să se evapore.

Încearcă să continui să mânânci alimente hrănitoare. Nimic prea greu, nici prea mult în același timp. O mulțime de vitamine și produse proaspete. Carbohidrați adecvați (cartofi, orez, paste etc.). Inhalează aburi de 3 ori pe zi. Mergi la o plimbare zilnică atunci când este posibil, păstrând distanța față de alte persoane. Dacă îți simți gâtul iritat, evită băuturile acide (cum ar fi băturile carbogazoase și suc), deoarece acestea pot fi iritante; apa și ceaiurile sunt alegeri mai bune în aceste momente.

Observă culoarea și cantitatea urinei. Dacă este întunecată (mai colorată decât limpede), sau nu este prea multă, bea mai multă apă. Este foarte important să eviți și să tratezi deshidratarea consumând suficiente lichide, chiar dacă poate fi greu să bei când ai febră / transpiri foarte mult și suferi de oboseală și disconfort din cauza bolii. Dacă te lupți să bei suficient și începi să prezinți semne de deshidratare, cum ar fi urina mai închisă, poți încerca, de asemenea, să mănânci alimente care conțin mai multă apă (de exemplu, castraveți, portocale, mere), să mănânci supă sau să-ți setezi un obiectiv mic (de exemplu, de fiecare dată când te ridici, bea un pahar cu apă).

Tusea poate fi un efort important și sănătos pe care corpul îl face pentru a curăța plămânii de lichid, astfel încât să poți respira mai ușor. Nu suprima tot timpul o tuse productivă / doar pentru că nu vrei să tușești. Cu toate acestea, dacă dorești să încerci să suprimi tusea suficient pentru a obține o noapte bună de somn, astfel încât corpul tău să se vindece mai bine, atunci pot ajuta medicamentele pentru tuse fără rețetă, ceaiurile din plante, cum ar fi anasonul / mușețelul, cacao. Unele medicamente fără rețetă contra tusei conțin ingrediente precum guaifenesină sau NAC, considerate în general mucolitice sigure care ameliorează tusea ajutând corpul să scape de mucus (de obicei, făcându-l mai subțire și mai ușor de eliminat); farmacistul te poate ajuta să găsești unul potrivit pentru tine.

### Mă simt mai bine?

Înainte de a ieși din carantină, autoritățile medicale ar putea să te (re)testeze pentru a verifica dacă nu mai ești contagios. Dar poate că numărul de cazuri va fi deja atât de mare încât oamenii vor fi nevoiți să ia propriile decizii. Fii de partea siguranței și încearcă să rămâi acasă mai mult timp decât a fost oficial indicat. [Recomandarea Organizației Mondiale a Sănătății](https://www.who.int/dg/speeches/detail/who-director-general-s-opening-remarks-at-the-media-briefing-on-covid-19---16-mars-2020) este să se continue izolarea timp de cel puțin două săptămâni după dispariția simptomelor, chiar dacă nu te mai simți rău.

Dacă ai reușit să te testezi, ura! Corpul tău și-a creat imunitate (continuă totuși să urmărești cele mai recent date științifice în acest sens). Înseamnă că ai înfrânt boala și, de asemenea, că ești alegerea mai logică când vine vorba de ajutarea familiei și a prietenilor atunci când se îmbolnăvesc. În funcție de starea lucrurilor, este posibil să dorești să-ți informezi angajatorul și alte persoane care ar putea depinde de tine că ai avut deja COVID-19, astfel încât să știe că ești imun.
